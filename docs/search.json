[
  {
    "objectID": "index.html",
    "href": "index.html",
    "title": "Ökosüsteemide toimimine ja kaitse (LTOM.01.006)",
    "section": "",
    "text": "Materjalid PDF formaadina"
  },
  {
    "objectID": "Positiivsed_interaktsioonid.html#fasilitatsioon-ehk-soodustamine",
    "href": "Positiivsed_interaktsioonid.html#fasilitatsioon-ehk-soodustamine",
    "title": "Positiivsed interaktsioonid",
    "section": "Fasilitatsioon ehk soodustamine",
    "text": "Fasilitatsioon ehk soodustamine\nNB! Ingliskeelses tähendusväljas (eriti taimkatteteaduseväliselt) mõistetakse terminit facilitation tihtipeale liikidevahelise positiivse interaktsioonina sensu lato.\nPraeguse kursuse kontekstis käsitleme fasilitatsiooni sensu Callaway (2010). Fasilitatsioon on mittetroofiline (elupuhune) positiivne interaktsioon, kus üks liik soodustab läheduses elava liigi elumust, kasvu või paljunemist ise kahju kannatamata.\n\nWherever lack of precipitation prevents a continuous cover of vegetation in Southern California, the dependence of certain annuals upon the presence of specific shrubs becomes evident.\n(Went, 1942)\n\nTeisisõnu - erinevalt mutualismist on fasilitatsioon sageli ühesuunaline (\\(+/0\\)) või asümmeetriline suhe, kus soodustav (fasiliteeriv) liik ise ei pruugi kasusaajast otsest kasu saada (nt suur puu pakub varju, aga ei “vaja” varjus kasvavat rohttaime). Sealjuures ei tähenda fasilitatsiooni elupuhusus seda, et ei toimiks evolutsioonilised protsessid (st valik) - kasusaajal on kindlasti mõistlik evolutsioneeruda kasu paremini saama!\n\nToimemehhanismid\nFasilitatsioon toimib peamiselt kahel viisil:\n\nOtsene fasilitatsioon toimub siis, kui fasiliteeriv (ehk soodustav) liik moduleerib omaenda füüsikalis-keemilist keskkonda nii, et sellest saavad kasu teised liigid. Üks liik leevendab teiste liikide abiootilist stressi.\nKaudne fasilitatsioon leiab aset, kui ühe liigi olemasolu koosluses vähendab teistele liikidele avalduvat biootilist survet, olgu see surve siis näiteks röövlus või konkurents (näiteks kas või sihitu konkurentsiahel ehk kivi-paber-käärid-süsteem).\n\n\n\nPõetajataimed (nurse plants)\nKlassikaline näide fasilitatsioonist on põetajataimed. Põetajataim on koosluses “kanda kinnitanud” taim (tavaliselt puitunud taim), kes loob enda võras ja selle all soodsa mikrokliima, võimaldades kasvukoha abiootiliste (või biootiliste!) tingimustega muidu hätta jäävatel teistel (taime-)liikidel püsima jääda.\n\n\n\nFasilitatsioon Püreneedes: põõsakujuline ja väga kurjade okastega liblikõieline Echinospartum horridum (hisp Erizón, torkav leetpõõsas) pakub varju (ja lämmastikku) näiteks männiseemikule.\n\n\nPõetajataimede võivad pakkuda tervet hulka erinevaid hüvesid Filazzola and Lortie (2014) järgi:\n\nPüüab tuule või veega levivaid seemneid\nVarjupaik ja/või toiduallikas seemneid levitavatele loomadele\nTugistruktuur\nAitab kaasa huumusetekkele\nSoodustab mulla mikroorganisme\nSuurendab mullaniiskust, toitainete- ja hapnikusisaldust\nReguleerib mullareaktsiooni\nReguleerib UV kiirgust ja temperatuuri\nVari tuule, vihma ja lume eest\nKaitse herbivooride vastu\nSoodustab tolmeldamist\nMuudab assotsieerunud taimede ruumilist jaotust\nSoodustab fülogeneetiliselt kaugete liikide kooseksisteerimist\n…\n\nFasilitatsiooni esinemissagedus ja olulisus ökosüsteemis sõltub sellest, kui soodsad on keskkonnatingimused. Bertness and Callaway (1994) sõnastatud stressigradiendi hüpotees (Stress Gradient Hypothesis):\n\nEbasoodsates tingimustes (kõrbed, soolakud, mäestikud) domineerib liikidevahelistes suhetes fasilitatsioon, sest abiootiline stress on peamine limiteeriv faktor. Liigid vajavad üksteise abi ellujäämiseks.\nSoodsates tingimustes (parasvöötme viljakad niidud, vihmametsad) domineerib konkurents, sest ressursse on ellujäämiseks piisavalt ja peamiseks piiravaks faktoriks on ruum ja valgus, mille pärast tuleb võidelda.\n\n\nOntogeneetiline nihe\nEelnev pildinäide Püreneedes toimuvast fasilitatsioonist liblikõielise puhma poolt on klassikaline ka teises mõttes. Liblikõieline erizón pakub seemikutele nii mehaanilist kaitset Püreneede suhteliselt intensiivse karjatamissurve eest (taim on tõesti õudust tekitav!), kaitset ekstreemsete temperatuuride eest ja rikastab liblikõielisena vaest mäestikumulda veel lämmastikugagi.\nAga kui vaadata pikemat suktsessioonilist pilti, siis:\n\nErizón koloniseerib näiteks põlenud kasvukoha\nMänniseeme langeb kurja põõsa alla, idaneb ja kasvab õndsas rahus\nMänd kasvab põõsast kõrgemaks\nMänd varjutab põõsa ja põetajataim lõpuks sureb\nTekib männimets\n\nMis juhtus? Fasilitatsioon (+ / 0) suhe transformeerus soodustatud taime ontogeneesi käigus tugevaks konkurentsiks (- / -), kusjuures tubli ja abivalmis leetpõõsas tõrjutakse konkurentsi käigus üldse välja!"
  },
  {
    "objectID": "Positiivsed_interaktsioonid.html#mutualism",
    "href": "Positiivsed_interaktsioonid.html#mutualism",
    "title": "Positiivsed interaktsioonid",
    "section": "Mutualism",
    "text": "Mutualism\nErinevalt niisama fakultatiivsetest suhetest on mutualism kooselu, mis on mõlemale osapoolele kasulik. Nagu juba enne mainitud, on toimub mutualismi puhul valikusurve mõlema osaleva liigi suhtes. Seda nimetatakse reitsiprookseks koevolutsiooniks ehk olukorraks, kus mõlemale liigile rakenduv valikusurve soosib mutualistliku suhte hoidmist.\nVõi siiski?\nNimelt on ka mutualismi puhul võimalik interaktsiooni paigutada mitmele eri gradiendile. Mutualismi saab jagada:\n\nObligaatne või fakultatiivne:\n\nObligaatse mutualismi puhul sõltub osalevate liikide ellujäämine täielikult teineteisest, sealjuures võib obligaatsus olla sümmeetriline (mõlema liigi ellujäämine on tihedalt seotud mutualistliku partneri olemasoluga) või asümmeetriline (eluliselt sõltub mutualistlikust partnerist ainult üks osapooltest).\n\nSümmeetrilise obligaatse mutualismi ehk tuntuim näide on viigipuud ja neid tolmeldavad herilased- viigipuu õisik on täiesti kinnine ja tema vilju ei tolmelda ükski muu ussi- ega püssirohi peale ülispetsialiseerunud herilase, kes ronib õisiku sisse munema ja kelle vastsed saavad vastutasuks kaitse ja toidu.\n\nAsümmeetrilise obligaatse mutualismi näiteks võiks tuua meriroosi ja meriroosahvena (clownfish). Meriroosahven siseneb ilma meriroosi kaitsvate kombitsate (millega kala ennast aegapidi harjutab) varju otsimata kiiresti toiduahela ülemistesse lülidesse, samas kui meriroos, keda kala küll natukene parasiitide ja meriroosi söövate teiste kalade eest kaitseb, saab elatud ka ilma meriroosahvenata.\n\n\nFakultatiivse mutualismi puhul jäävad interaktsiooni potentsiaalsed osapooled ellu ka iseseisvalt - iseasi, mis elu see ka on. Selle näitena võiks tuua näiteks lehetäid ja sipelgad, kelle suhe on selgelt mutualistlik - sipelgad saavad kvaliteetset süsinikku ja lehetäid kaitset, aga kumbki osapool saab elatud ka ilma teiseta.\n\nSpetsialiseerunud või mittespetsialiseerunud:\n\nSpetsialiseerunud mutualismi puhul on kas üks või mõlemad osalevad liigid partnerile kitsalt spetsialiseerunud. Klassikaline näide on pikakannuseline komeetkäpp Angraecum sesquipedale ja temaga ülispetsiifiliselit koevolutsioneerunud, 30 cm pika londiga suru Xanthopan morganii.\n\nMittespetsialiseerunud mutualismi puhul säärast spetsialiseerumist ei toimu. Selle näiteks on taimede ja arbuskulaarmükoriissete (AM) seente vaheline interaktsioon. Üks taimeliik (või isegi isend) võib mutualistliku suhte moodustada mitme erineva AM seeneliigiga ning üks AM seene liik (või isend) võib olla samaaegselt seotud mitme eri taimeliigiga.\nOlgu siinkohal mainitud, et mida aeg edasi, seda rohkem peetakse ökoloogiateaduses spetsialiseerumist mitte binaarseks (on või ei ole) tunnuseks, vaid spetsialiseerumine on asukoht liikidevaheliste interaktsioonide toimumise tõenäosuslikul gradiendil.\n\nVahetatava ressursi järgi:\n\nToit - troofiline mutualism- suhe, kus partnerid osalevad (komplementaarselt) toitainete ja süsivesikute hankimises ja/või tootmises\nKaitse - kaitsemutualism - suhe, kus üks liik vastutasuks toidu ja/või varjupaiga eest kaitseb teist liiki tolle vaenlaste vastu\nTransport - levimismutualism - suhe, kus üks liik aitab teisel liigil levida, saades ise vastutasuks toitu\nPange tähele, et üldiselt on ühe osapoole saadav tulu pea alati seotud toiduga, erinevus seisneb selles, mida saab vastu teine interaktsiooni osapool.\n\n\n\nEkspluatatiivne suhe\nLihtne on kõikide nende näidete peale mõeldes arvata, et mutualism on loomult heatahtlik suhe - tee head ja head tehakse sulle. Tegelikult võiks mutualismi siiski vaadelda kui retsiprookset ekspluatatsiooni ehk vastastikust ärakasutamist, kus kumbki partner saab netokasumi.\n\nMesilane ei tolmelda, ta käib söömas.\n\n\nNetokasum sõltub sellest, mis hinnaga on kummalegi osapoolele tema poolt äraantav ressurss (näiteks fotosünteetiliselt fikseeritud süsinik), ning sellest, kui piirav on partneri poolt saadud ressurss (näiteks mullast hangitud fosfaat). Sestap ujuvad säärased interaktsioonid pidevalt gradiendil, mille teises otsas on parasitism.\n\n\n\n\n\n\nBertness, Mark D., and Ragan Callaway. 1994. “Positive Interactions in Communities.” Trends in Ecology & Evolution 9 (5): 191–93. https://doi.org/10.1016/0169-5347(94)90088-4.\n\n\nCallaway, R. M. 2010. “Do Positive Interactions Among Plants Matter?” In Positive Plant Interactions and Community Dynamics, edited by F. I. Pugnaire, 1–16. CRC Press.\n\n\nFilazzola, Alessandro, and Christopher J. Lortie. 2014. “A Systematic Review and Conceptual Framework for the Mechanistic Pathways of Nurse Plants.” Global Ecology and Biogeography 23 (12): 1335–45. https://doi.org/10.1111/geb.12202."
  },
  {
    "objectID": "Troofiline_mutualism.html#sümbioos",
    "href": "Troofiline_mutualism.html#sümbioos",
    "title": "Troofiline mutualism",
    "section": "Sümbioos",
    "text": "Sümbioos\nEt just troofilise mutualismi puhul on kõige sagedamini juttu ka sümbioosist, olgu siinkohal lahti seletatud sümbioosi mõiste.\n\nBegon and Townsend (2021): Symbiosis (‘living together’) is the term for such close physical associations between species, in which a ‘symbiont’ occupies a habitat provided by the body of a ‘host’. Mutualists are sometimes symbionts, but mutualists need not be symbionts. For example, plants often gain dispersal of their seeds by offering a reward to birds or mammals in the form of edible fleshy fruits, and many plants assure effective pollination by offering a resource of nectar to animals that visit their flowers. These are mutualistic interactions but they are no symbioses. Likewise, commensalisms may or may not be symbiotic; sucker fish in the family Echeneidae are adapted to hitch a ride on sharks and are symbiotic commensals, in contrast to the many commensal species inhabiting reefs that have no intimate physical connection to the coral species that build them.\nKunagi ilmavalgust nägevas ökoloogiaõpikus (Semchenko, isiklik korrespondents, 2025):\nTermin sümbioos (symbiosis) tuleneb kreekakeelsest sõnast „συμβίωσις“ (sümbioosis), mis tähendab kooselu. Vanemas bioloogilises kirjanduses tähistati sellega igasugust kahe organismi pidevat intiimset koos elamist, sõltumata kasust või kahjust, mida üks või teine pool sellest sai. Ajapikku hakkas termin tähistama kahepoolselt kasulikku ehk mutualistlikku kooselu laias mõistes. Näiteks tähistas sümbioos vanemas ökoloogilises kirjanduses sisuliselt kogu mutualismi tänapäevases mõistes. Tänapäeval mõistetakse sümbioosi all siiski peamiselt vältimatut süvakooselu – olukorda, kus üldjuhul mutualistlikud organismid elavad pikaajaliselt koos, tehes seda sageli ühes ja samas kehas. Kusjuures vähemalt üks neist organismidest on üldjuhul selline, et ilma teisega sümbioosis olemata polegi ta võimeline eksisteerima. Üldmõisteks igasuguste positiivsete interaktsioonide jaoks on praeguseks kujunenud mutualism, ning sümbioos on üks selle alamtüüpe.\nKuivõrd pideva intiimse kooselu puhul on reeglina üks liik oluliselt väiksemate mõõtmetega kui teine, tehakse osapooltel vahet, nimetades suuremat peremeheks (host) ja väiksemat sümbiondiks (symbiont). Sümbiondiks on reeglina ainurakne organism (bakter, protist, ainurakne rohevetikas), või seen, kes võib olla nii ainu- kui hulkrakne. Sümbiondi mõju peremeesorganismile ei pruugi olla siiski alati positiivne, vaid võib olla ka neutraalne või negatiivne, sõltuvalt interaktsiooni kontekstist ja ka tõlgendusest. Mutualistlikke interaktsioone, seejuures eriti sümbiootilisi saab tõlgendada kui paratamatut vastastikku parasitismi. Kuna igal elusorganismil on väga palju interaktsioone, ning neist suure osa moodustavad interaktsioonid nugilistega, siis sümbioos võibki olla arenenud sedalaadi vastastikustest suhetest, mis algselt olid negatiivsed, ent mille käigus on osapooled arenenud üksteist oma kasuks ära kasutama, pöörates seeläbi interaktsiooni märgi miinusest plussi.\n\nAntud kursuse kontekstis sooviksin jääda pisut konkreetsemale arvamusele: sümbioos on füüsiliselt integreeritud kooselu erinevat liiki organismide vahel [punkt]\nSümbioos ei ole mutualismi alatüüp, kuna samamoodi võib sümbiont (ehk peremehega intiimselt, füüsiliselt integreeritult koos elav liik) olla nii parasiit, kommensalist kui ka mutualist. Ärgem ajagem segamini kooselu “väljanägemist” interaktsiooni olemuse ning sellele rakenduva valikusurvega!\n\nMaismaaökosüsteemide peamisi troofilisi mutualisme toimub mullas. Kui koolilaps õpib, et taimel on juur ja ta toitub autotroofselt, siis meie juba teame, et pea alati on taimed tihedalt seotud mitmesuguste oma elutegevuseks vajalike mikroorganismidega."
  },
  {
    "objectID": "Troofiline_mutualism.html#mükoriisa",
    "href": "Troofiline_mutualism.html#mükoriisa",
    "title": "Troofiline mutualism",
    "section": "Mükoriisa",
    "text": "Mükoriisa\n\n\n\n(Martin and Heijden 2024)Typical structures of various types of mycorrhizal symbioses. (a) Arbuscular mycorrhizal fungi (AMF) spores of Rhizophagus irregularis containing hundreds of stained nuclei; photo courtesy of Vasilis Kokkoris (Vrije Universeit, Amsterdam). Nuclei are visible due to staining with SYTO 13 Green Fluorescent nucleic acid dye. Each image is the result of c. 300 z stacks (0.35-μm intervals) visualized using confocal laser scanning microscopy. Bar, 20 μm. (b) AMF arbuscules in lettuce root cells colonized by an unknown species of native AMF. Hyphal threads were stained with WGA-Alexa Fluor 488, a chitin stain, and visualized using confocal laser scanning microscopy; photo courtesy of Jen McGaley and Uta Paszkowski (University of Cambridge). (c) Fruiting body of the ectomycorrhizal fly agaric Amanita muscaria; photo courtesy of Marcel van der Heijden. (d) Ectomycorrhizal roots formed between the ectomycorrhizal mate bolet Xerocomellus pruinatus and pine (×40 magnification); photo courtesy of Marc Buée (INRAE). (e) Protocorms of the germinating orchid Serapias vomeracea colonized by hyphae of the mycorrhizal fungus Tulasnella calospora. Only the plant cells in the basal part of the orchid protocorm (left) contain mycorrhizal fungal coils, whereas the apical part of the protocorm (right) with the plant apical meristem is not colonized. The dark blue structures in some of the colonized protocorm cells correspond to partially collapsed (and consumed) fungal coils that deliver carbon and nutrients to the orchid protocorm (Perotto & Balestrini, 2023). Bar, 250 μm. Photo courtesy of Silvia Perotto (Università di Torino). (f) Cross-section of a root of Pinus sylvestris colonized by the ectomycorrhizal fungus Cenococcum geophilum. All typical features of the ectomycorrhizal symbiosis are shown, including a loose external mantle, aggregated internal mantle, and Hartig net encasing epidermal and cortical root cells. Fungal hyphae are stained in green with WGA-Alexafluor 488, while root cells are stained in red by propidium iodide (Bar, 50 μm; photo courtesy of Maira de Freitas Pereira (INRAE)). (g) Ascocarp of the truffle Tuber macrosporum; photo courtesy of Janis Rogenmoser (University of Zurich). (h) Overview of root cells of Erica carnea colonized by hyphae of an ericoid mycorrhizal fungus stained in blue (top panel), and an electron micrograph showing Pyrola minor cells containing a large number of fungal hyphae forming pelotons; photo courtesy of Rosmarie Honegger (University of Zurich).\n\n\nMükoriisa on seene ja taimejuure diferentseerunud kooseluline vorm, kus taim ja seen on vastastikku kasulikus, mutualistlikus ning sümbiootilises suhtes. Mükoriisat moodustab umbes 250 000 maismaataimeliiki (90% taimedest) ning umbes 50 000 seeneliiki (0,5 - 10% seentest).\n\nvan der Heijden et al. (2015) põhjal\n\n\n\n\n\n\n\n\n\nMükoriisatüüp\nTaimerühmad\nTaimeliike\nSeenerühmad\nSeeneliike (eeldatavasti)\n\n\n\n\nArbuskulaarne mükoriisa (AM)\nRohundid, kõrrelised, paljud puittaimed, kõder- ja maksasamblad\n200 000\nGlomeromycotina\n300 – 1 600\n\n\nEktomükoriisa (EcM)\nPinaceae ja katteseemnetaimed (peamiselt parasvöötme puud-põõsad), mõned maksasamblad\n6 000\nBasidiomycota, Ascomycota\n20 000\n\n\nOrhidoidne mükoriisa (OrM)\nOrchidaceae\n20 000 – 35 000\nBasidiomycota\n25 000\n\n\nErikoidne mükoriisa (ErM)\nEricaceae, mõned maksasamblad\n3 900\nAscomycota, (Basidiomycota)\n&gt; 150\n\n\nMittemükoriissed taimed (NM)\nBrassicaceae, Crassulaceae, Orobanchaceae, Proteaceae\n51 500\n\n\n\n\n\nInteraktsiooni käigus tekivad seene- ja taimejuurerakkude ühisstruktuurid, mille kaudu toimub orgaanilise süsiniku transport taimest seende ning vee ja mineraalainete transport seenest taime. NB! See on nii-öelda standarddefinitsioon - tegelikult osaleb mükoriisa ka näiteks patogeenidevastases kaitses jne. Mükoriisaseened elavad mükoriisatüübist sõltuvalt taimejuure koorkihis, juurte pinnal või juureepidermi rakkude ümber - teine ots mullas.\nMükoriisa on klassikaline troofiline mutualism. Taim seob fotosünteesi käigus atmosfäärist süsinikku ja toodab energiarikkaid suhkruid. Kuna seened on heterotroofid ja fotosünteesida ei suuda, saavad nad oma elutegevuseks vajaliku süsiniku taimelt – sageli loovutab taim seenele kuni 30% oma fikseeritud süsinikust (ja pakub suhteliselt stabiilset elukeskkonda juures/juure peal). Vastutasuks toimib seeneniidistik taime juurestiku pikendusena. Seenehüüfid on oluliselt peenemad kui taime juurekarvad, suutes tungida mullapooridesse, kuhu taim ise ei ulatu, ning teha makrotoitained, näiteks fosfori ja lämmastiku, taimele paremini kättesaadavaks. Lisaks toitainetele võib seen varustada taime veega ning pakkuda kaitset teatud patogeenide ja raskmetallide eest.\nMükoriisse interaktsiooni moodustumine nõuab päris pikka biokeemilist signaliseerimisrada, mis on evolutsioonis tõenäoliselt tekkinud taime- ja seenepoolse vastastikkuse keele “äraõppimisena”.\n\n\n\nNadal and Paszkowski (2013) järgi\n\n\nNimelt on näiteks arbuskulaarmükoriisa puhul näidatud, et seened on ära õppinud taimede stressivastusega (näiteks toitainetevaegusega) seotud hormoone tõlgendama signaalina mükoriisa moodustamiseks.\n\n\n\nArbuskulaarmükoriisse sümbioosi osapooled on koevolutsiooni käigus õppinud partneri signaalradasid ise kasutama. Taime stressireaktsioon toitainetevaegusele kutsub esile nii mükoriisaseene iduhüüfi kasvamise taimejuure poole kui ka mükoriisaseenele vajalike toitainete akumulatsiooni juures (ehk seenele kättesaadavas osas). Seen omakorda võimendab taime stressivastust - kas ta teeb seda taime aitamiseks, see jäägu igaühe enda rikutuse tasemel arvamiseks.\n\n\n\nRoll ökosüsteemides\nMükoriisa moodustamine mõjuitab taimede produktiivsust/kohasust ja seekaudu ka taimekoosluste elurikkust. Samamoodi on mükoriisne sümbioos (ja mükoriisaseened oma struktuuridega) väga olulisel kohal lämmastiku- (N), fosfori- (P) ja süsiniku- (C) ringes (ja talletamises).\n\n\n\nMükoriissed taimed domineerivad pea kõikides ökosüsteemides, välja arvatud varasuktsessioonilised kooslused, intensiivselt majandatud põllumaad ja väga suure P-limitatsiooniga mullad (kus domineerivad klasterjuurtega taimed, nt sugukonnast Proteaceae).\n\n\nMükoriisa osatähtsus on suurim metsades. Boreaalsetes metsades võivad EcM seened transportida enamiku taimele vajalikust lämmastikust (N), eriti toitevaestes muldades. Rohumaadel seisneb mükoriisa (AM) tähtsus taimekoosluse koosseisu ja liigirikkuse moduleerimises, mitte nii väga biomassi produktsioonis.\n\n\n\nEM - ektomükoriisa AM - arbuskulaarmükoriisa; NM - mittemükoriissus. Martin and Heijden (2024) järgi.\n\n\n\nSüsinik (C)\n5 - 50% taime poolt fotoassimileeritud süsinikust liigub mükoriisaseentele. Seente osised on jällegi raskemini lagundatavad kui taimed, mis tingib selle, et C jääb maa alla kauemaks “kinni”. Osaliselt sellest johtuvalt ongi mullas on rohkem (orgaanilist) süsinikku kui atmosfääris ja maapealses taimestikus kokku.\nSealjuures on näidatud (Averill, Turner, and Finzi 2014), et EcM poolt domineeritud kasvukohtades on süsiniku talletumine mullas suurem ku AM puhul. Seda seetõttu, et EcM (ja ErM) seened suudavad toota saprotroofseid (ehk orgaanilistest allikatest toitaineid, iseäranis lämmastikku, vabastavaid) ensüüme, konkureerides seekaudu lagundajabakteritega. Seetõttu väheneb nii C vabanemine keskkonda (sest et lagundajabakterite aktiivsus väheneb) ning taimed saavad seenele antud C ühiku kohta rohkem N vastu (mis omakorda tõstab C fotoassimileerimise taset).\nLämmastik ja fosfor (N ja P)\nAM seened võivad transportida kuni 90% taime omastatavast fosforist, EcM ja ErM seened võivad omakorda taimele viia kuni 80% viimase poolt vajatavast fosforist ja lämmastikust. Seekaudu vähendavad mükoriisaseened oluliselt ka toitainete leostumist ja denitrifikatsiooni ning stabiliseerivad toitainetevaru ja -voo stabiliseerimise kaudu ja ökosüsteemi (produktsiooni).\nGlobaalsel skaalal on näidatud, et AM seente kohalolu koosluses vähendas mulla N2O emissiooni ca 40% (Bender et al. 2014). Põhjus võib olla muidugi hoopis kaudne, nimelt mõjutavad AM seened denitrifitseerijate bakterite koosseisu suurenenud N fikseerimise kaugu taimses või seene biomassis, mulla N kättesaadavuse vähendamise (vähem substraati denitrifitseerijatele) ning mullavee efektiivsema (ära-) kasutamise kaudu seenkte ja taimede poolt (Veresoglou, Chen, and Rillig 2012).\n\n\n\n\nKarukella liigid kasvavad kõige paremini oma looduslikust kasvukohast päris mükoriisaseentega, ilma mükoriisata ei taha üldse kasvada. Pilt Mari Moora.\n\n\n\n\nMõju taimede mitmekesisusele\nÜks esimesi selgeid näiteid, et AM seened on taimekoosluste struktuuri ja mitmekesususe tugevad mõjutajaid (Grime et al. 1987) näitas, et mükoriisat sisaldav muld (vs steriilne, või õigemini mükoriisata, muld) surus alal dominantse liigi. Seda seekaudu, et dominante liik, Festuca ovina, oli küll mükoriisne, aga ta ei reageeri kolonisatsioonile eriti. Seevastu subdominantsed liigid olid väga mükoriissed ja reageerisid mükoriisale tugevalt positiivselt (mycorrhizal response).\n\nMükoriisa mõju taimekoosluse mitmekesisusele sõltub ka mükoriisatüübist. Carteron, Vellend, and Laliberté (2022) pakkus välja hüpoteesi, et kuna EcM pakub paremnat patogeenivastast kaitsed (ekromükoriisa moodustab juuretipu ümber tiheda seenmantli), soodustab EcM mõne taimeliigi domineerimist ning AM soodustab liigirikkust.\n\nMiks peaks parem patogeenivastane kaitse soodustama mõne liigi domineerimist?\n\n\n\n\n\n\nTip\n\n\n\n\n\nSest et patogeenid on tihtipeale liigirikkust soosiv kas võrdsustav või isegi stabiliseeriv kooseksisteerimise mehhanism, mis surub alla muidu domineerima kippuvate liikide kohasuse. Seda siis kas puhtalt seekaudu, et ohtrat (ehk domineerivat liiki) kiputakse rohkem sööma (võrdsustav mehhanism), või siis seetõttu, et liigile spetsialiseerunud patogeenid tõmbavad selle liigi paljunemisedukuse alla sellevõrra, mida lähemal täiskasvanud sama liigi isendile asutakse (Janzen-Connell’i hüpotees, stabiliseeriv mehhanism)\n\n\n\n\n\nVõrgustikud ja tit-for-tat\n\n\n\nMükoriissed võrgustikud taimekoosluses van der Heijden et al. (2015) järgi.\n\n\nMükoriisse võrgustiku kaudu liiguvad süsinik ja toitained seenehüüfide kaudu ühest taimest teise. Boreaalsetes metsades allokeerivad täiskasvanud puud suure osa süsinikust mükoriisavõrgustikku ning osa sellest süsinikust (isotoopmärgistamise katsed) on leitud istikutest/noortest puudest. Seega toimub tõenäoliselt taimedevaheline C ülekanne. Aga sellega on seotud hunnik vaidlemist, kel huvi, alustab näiteks kas või siit.\nMitmeaastase taimestiku puhul on mükoriissed võrgustikud olulised idandite kasvu juures. Idandid koloniseeritakse mükoriisses koosluses juba ca 3 – 6 päeva jooksul ning nood saavad seega kohese ligipääsu suhteliselt odavalt toitainete hankimise masinavärgile, mida pakub ja peab üleval ülejäänud vegetatsioon. Häiritud kooslustes, kus võrgustik puudub või lõhutakse regulaarselt, on nii kolonisatsioon kui idandite elumus väiksem.\nÜldjuhul saab taim, kes panustab mükoriisavõrgustikku enim süsinikku, vastu ka rohkem toitaineid. Võimalik, et toimub nii taime- kui seenepoolne “tajumine” ning transportereid ehitatakse rohkem nendesse ühenduskohtadesse, kus toimub ülekanne kasulikuma partneriga. Aga alati on pettureid, ka mükoriisne sümbioos käib mööda parasitismi – mutualismi gradienti. Walder et al. (2012) näitas, et Linum ussitatissimum investeeris väga vähe C-d ühtsesse mükoriisavõrgustikku sorgoga, kuid sai seenelt 90% oma vajaminevast N ja P. Petmise ekstreemne näide on mükoheterotroofsed taimed (paljud käpalised, emajuurelised, kanarbikulised, maksasamblad), kes elavad mükoriisavõrgustiku epiparasiitidena."
  },
  {
    "objectID": "Troofiline_mutualism.html#õhulämmastiku-fikseerimine",
    "href": "Troofiline_mutualism.html#õhulämmastiku-fikseerimine",
    "title": "Troofiline mutualism",
    "section": "Õhulämmastiku fikseerimine",
    "text": "Õhulämmastiku fikseerimine\n\\[\nN_2 + 8H^+ + 8e^- \\xrightarrow{16ATP + \\sim12 ATP } 2NH_3 + H_2\n\\]\nKahe lämmastikuaatomi vahelise kolmiksideme lõhkumine nõuab tohutult energiat. Õnneks on selle töö enda kanda võtnud erinevad mikroorganismid. 1838. aastal kirjeldati esmakordselt nähtust, kus Fabaceae sugukonna taimed suurendavad mulla lämmastikusisaldust (J. Bossingault) ning juba 1886 täheldati, et taimejuurtel paiknevates mügarates elavad bakterid, kes seovad lämmastikkus (G. Hellrieger).\n\n\n\nNodule morphologies across the Leguminosae (tribes indicated in parentheses). (a) Spherical determinate desmodioid-type nodules with lenticels (arrows) on the South African legume Dipogon lignosus (Phaseoleae) (photograph courtesy of Wendy Liu). (b) Determinate nodule on the Australian native Hardenbergia comptoniana (Phaseoleae). (c) Dalbergioid nodules on the upper root/lower stem of the neotropical species Aeschynomene americana (Dalbergiae); these nodules are always associated with lateral roots (arrows) (photograph courtesy of H. S. Gehlot). (d) Photosynthetic stem nodules on the West African semi-aquatic species Sesbania rostrata (Sesbaniae). (e) Indeterminate nodules on the roots of the Australian native Chorizema cordatum (Mirbelieae). (f) Indeterminate nodule of the Australian native Chorizema rhombeum (Mirbelieae). Note the pink colouration (*), which is caused by leghaemoglobin. (g) Indeterminate nodules on the roots of the Australian native Templetonia retusa (Brongniarteae); the rhizobial symbionts in these are contained within cell wall-bound fixation threads (see Fig. 2i and j for examples). (h) Branched indeterminate nodule on the Brazilian native tree Dimorphandra wilsonii (Caesalpiniae); these also contain fixation threads. Bars: (a, c) 4 mm; (b, f) 1 mm; (d, g) 10 mm; (e, h) 5 mm. (Sprent, Ardley, and James 2017)\n\n\nN2 siduvad mikroorganismid paiknevad fülogeneesipuul laiali (parafüleetiline funktsionaalne rühm):\n\nRhizobia (mügarbakterid) – moodustavad liblikõieliste taimede juurtel mügaraid\nAzotobacteriaceae – aeroobsed lehe ja juure pinnal elavad\nEnterobacteriaceae – termiitide seedekulglas (harva lehepinnal ja juuremügarates)\nActinomycetes (aktinomütseedid) – Frankia perekonna taimede juuremügarates\nCyanobacteria – õis- ja sammaltaimed, samblikud\n\n\n\n\n\n\n\nN-fikseeriva sümbioosi hind taimele\n\n\n\n\n\nTaimed on teatavasti võimelised omastama lämmastikku ka juurte kaudu mullast. Taimed eelistavad mullast omastada ammooniumioone (NH4+). Kahjuks enamik ammooniumi, mis mullas leida on, nitrifitseeritakse mikroobide poolt nitraadiks (NO3-).\nEt nitraat tagasi ammooniumiooniks redutseerida, kulub (kaudselt) 12 ATP.\nÜlalolevast valemist nähtub, et õhulämmastiku N2 fikseerimine maksab (ühe N-aatomi kohta) kokku umbes 14 ATP.\nSümbiootiline protsess on energeetiliselt kulukam!\nKuidas N-fikseeriv sümbioos üldse evolutsioneerunud on ja kuidas ta püsib?\nSest et fotosünteetiline energia on “odav energia”, aga N on tihtipeale keskkonnas limiteeriv!\n\n\n\nSümbiootiliselt fikseeritud lämmastik moodustab suurema osa maismaal aset leidvast N fikseerimisest (~45 megatonni aastas). Seetõttu on taimed võimelised kasvama lämmastiku poolest tunduvalt vaesematel muldadel kui muidu.\nSellega seotult on huvitav, et kuivõrd näiteks primaarsuktsessiooni puhul (ehk olukorras, kus taimkate kujuneb puhtale maale, laavaväli, merest kerkinud maa vms), kus on enamasti limiteerivaks just mulla (või veel substraadi) lämmastikusisaldus, võiksid olla N-fikseerivad liblikõielised suurepärased pioneerliigid. Aga ei ole. Miks? Sest et neil on nii suured seemned (uba, hernes, jne..), et nad ei levi! N-fikseerimisega tegelevad suktsessiooni alguses hoopis vabaltelavad bakterid ja samblikud (õigemini nende tsüaanobakteriaalne fotobiont). Samuti ei ole N-fikseerivaid kõrgemaid taimi palju hilissuktsessioonilistes kooslustes. Seda seetõttu, et N-fikseerimine on väga energiakulukas, aga väljakujunenud koosluses on limiteerivaks ressursiks tihtipeale just nimelt valgus (= energia)."
  },
  {
    "objectID": "Troofiline_mutualism.html#difuusne-troofiline-mutualism",
    "href": "Troofiline_mutualism.html#difuusne-troofiline-mutualism",
    "title": "Troofiline mutualism",
    "section": "Difuusne troofiline mutualism",
    "text": "Difuusne troofiline mutualism\nTroofiline mutualism ei pea alati olema otsene ja füüsiliselt integreeritud sümbioos kahe liigi vahel. Ökosüsteemides esineb ka difuusset ehk hajusat troofilist mutualismi, kus ressursivahetus toimub keerukamate võrgustike kaudu.\nKlassikaline näide on metsaökosüsteemi aineringe. Puude varis, mis on küll rikas süsiniku poolest, aga suhteliselt kehv mineraaltoitainete allikas, langeb maapinnale. See varis on tähtsaks toiduallikas mullas elatavele selgrootutele (näiteks vihmaussidele ja hooghännalistele) ning lagundajamikroobidele. Nemad saavad varisest eluks vajaliku energia, lagundades selle käigus keerulised orgaanilised ühendid lihtsamateks mineraalideks. Need vabanevad ja kergesti kättesaadavad toitained on omakorda hädavajalikud puude kastuks. Otsest füüsilist kontakti iga taime ja vihmaussi vahel küll ei ole, kuid nende elutegevus on ressursside tasandil vastastikku sõltuv.\nVeelgi laiemalt vaadates võib difuusne mutualism siduda täiesti erinevaid ökosüsteeme. Hea näide on anadroomsete lõhede ränne ookeani ja mageveekogude vahel (Helfield and Naiman 2003), millega nad seovad maismaa- ja veeökoüsteemide ressursivood:\n\nJõeäärsete puude lehevaris on toiduks erinevatele vees elavatele selgrootutele\nNeidsamu selgrootuid söövad hea isuga lõhe noorjärgud, kes veel jões elavad\nÜhel heal hetkel migreeruvad need noorjärgud merre, kus on toitu palju rohkem\nKudemiseks migreeruvad täiskasvanud isendid tagasi samasse jõkkke, kudevad ja surevad\nKudenud lõhede lagunemisest vabaneb hulk lämmastikku\nPuude lämmastikuga varustatus paraneb (kuni 26% puudeni jõuvast lämmastikust võib pärineda lagunevatest lõhedest).\nLämmastikuga rikastatud lehevaris langeb jõkke ja pakub külluslikumat toidulauda selgrootutele\n.. keda söövad lõhe noorjärgud\n\n\n\n\nLõhede ja kaldataimestiku vaheline difuusne troofiline mutualism.\n\n\n\n\n\n\n\nAverill, Colin, Benjamin L. Turner, and Adrien C. Finzi. 2014. “Mycorrhiza-Mediated Competition Between Plants and Decomposers Drives Soil Carbon Storage.” Nature 505 (7484): 543–45. https://doi.org/10.1038/nature12901.\n\n\nBegon, Michael, and Colin R. Townsend. 2021. Ecology: From Individuals to Ecosystems. 5th ed. West Sussex, UK: John Wiley & Sons Ltd.\n\n\nBender, S. Franz, Faline Plantenga, Albrecht Neftel, Markus Jocher, Hans-Rudolf Oberholzer, Luise Köhl, Madeline Giles, Tim J. Daniell, and Marcel GA van der Heijden. 2014. “Symbiotic Relationships Between Soil Fungi and Plants Reduce N2O Emissions from Soil.” The ISME Journal 8 (6): 1336–45. https://doi.org/10.1038/ismej.2013.224.\n\n\nCarteron, Alexis, Mark Vellend, and Etienne Laliberté. 2022. “Mycorrhizal Dominance Reduces Local Tree Species Diversity Across US Forests.” Nature Ecology & Evolution 6 (4): 370–74. https://doi.org/10.1038/s41559-021-01634-6.\n\n\nGrime, J. P., J. M. L. Mackey, S. H. Hillier, and D. J. Read. 1987. “Floristic Diversity in a Model System Using Experimental Microcosms.” Nature 328 (6129): 420–22. https://doi.org/10.1038/328420a0.\n\n\nHelfield, James M., and Robert J. Naiman. 2003. “Effects of Salmon-Derived Nitrogen on Riparian Forest Growth and Implications for Stream Productivity: Reply.” Ecology 84 (12): 3399–3401. https://www.jstor.org/stable/3450085.\n\n\nMartin, Francis M., and Marcel G. A. van der Heijden. 2024. “The Mycorrhizal Symbiosis: Research Frontiers in Genomics, Ecology, and Agricultural Application.” New Phytologist 242 (4): 1486–506. https://doi.org/10.1111/nph.19541.\n\n\nNadal, Marina, and Uta Paszkowski. 2013. “Polyphony in the Rhizosphere: Presymbiotic Communication in Arbuscular Mycorrhizal Symbiosis.” Current Opinion in Plant Biology 16 (4): 473–79. https://doi.org/10.1016/j.pbi.2013.06.005.\n\n\nSprent, Janet I., Julie Ardley, and Euan K. James. 2017. “Biogeography of Nodulated Legumes and Their Nitrogen-Fixing Symbionts.” New Phytologist 215 (1): 40–56. https://doi.org/10.1111/nph.14474.\n\n\nvan der Heijden, Marcel G. A., Francis M. Martin, Marc-André Selosse, and Ian R. Sanders. 2015. “Mycorrhizal Ecology and Evolution: The Past, the Present, and the Future.” New Phytologist 205 (4): 1406–23. https://doi.org/10.1111/nph.13288.\n\n\nVeresoglou, Stavros D., Baodong Chen, and Matthias C. Rillig. 2012. “Arbuscular Mycorrhiza and Soil Nitrogen Cycling.” Soil Biology and Biochemistry 46 (March): 53–62. https://doi.org/10.1016/j.soilbio.2011.11.018.\n\n\nWalder, Florian, Helge Niemann, Mathimaran Natarajan, Moritz F. Lehmann, Thomas Boller, and Andres Wiemken. 2012. “Mycorrhizal Networks: Common Goods of Plants Shared Under Unequal Terms of Trade.” Plant Physiology 159 (2): 789–97. https://doi.org/10.1104/pp.112.195727."
  },
  {
    "objectID": "Nish.html#mis-on-ökoloogiline-nišš",
    "href": "Nish.html#mis-on-ökoloogiline-nišš",
    "title": "Nišš",
    "section": "Mis on ökoloogiline nišš?",
    "text": "Mis on ökoloogiline nišš?\nnidus (lad.) - pesitsema\nKui me räägime elurikkusest, ehk tegelikult sellest, miks ja kuidas erinevad liigid samas kasvukohas koos kasvada saavad, ei saa üle eba ümber ökoloogilise niši mõistest. Nimelt on nišš enamike kooseksisteerimise teooriate alusraamistik. Lühidalt öeldes on ökoloogiline nišš liigi erinevate ökoloogiliste amplituudide summa üle kõigi talle oluliste keskkonnagradientide.\n\n\n\nLiigi ökoloogiline amplituud ühe keskkonnaparaneetri suhtes on liigi kohasuse ja keskkonnaparameetri väärtuste vahelise suhte kõvera alune pindala (viirutatud ala).\n\n\nÖkoloogilise niši n-ö ülesanne on püüda kooslus struktureerida funktsionaalseteks alaosadeks ja seekaudu üldistada arusaama koosluse ülesehitusest. Nišiteooria aitab vastata näiliselt lihtsale küsimusele: miks elavad liigid just seal, kus nad elavad, ja kuidas on võimalik, et piiratud ressurssidega kasvukohas saab koos eksisteerida suur hulk erinevaid liike?"
  },
  {
    "objectID": "Nish.html#niši-mõiste-areng",
    "href": "Nish.html#niši-mõiste-areng",
    "title": "Nišš",
    "section": "Niši mõiste areng",
    "text": "Niši mõiste areng\nJoseph Grinnell ja elupaiganišš (1917, 1927)\nEsimesena hakkas niši mõistet süstemaatiliselt kasutama Joseph Grinnell, kes uuris peamiselt linde ning defineeris niši linnuliigi toitumis- ja pesapaigavajaduste ning muude kohastumustena, mis määrasid selle liigi koha koosluses.\n\n\n\nJoseph Grinnell uuris peamiselt kalifornia pilalindu. Kevin Cole, CC BY 2.0\n\n\nSellist lähenemist nimetataksegi kirjanduses Grinnelli nišks (Grinnelian niche): nišš on abiootiline ehk elupaiganišš (habitat niche) - osa keskkonnast. Nišš oli liigi elutegevuseks vajalike abiootiliste ja biootiliste faktorite kogum.\nCharles Elton ja funktsionaalne nišš (1927)\nUmbes samaaegselt arendas Charles Elton välja veidi funktsionaalsema lähenemise. Tema jaoks oli nišš (looma)liigi “koht biootilises keskkonnas”, st liigi suhe teiste koosluse liikide suhtes. Seda nimetataksegi nt ka Eltoni nišiks (Eltonian niche) ning see on olemuselt pigem biootiline nišš.\nKui Grinnell keskendus sellele, millise elupaika liik vajab, siis Elton nägi nišši biootiliste ja abiootiliste kohastumuste kompleksina nii kui organismi rolli koosluses (näiteks kohta toiduahelas).\n\nG. Evelyn Hutchinson ja n-mõõtmeline hüperruumn (1944, 1957)\nTänapäevase nišikäsitluse kvantitatiivse raamistiku lõi G. E. Hutchinson:\n\n1944 nišš on kõikide organismi mõjutavate keskkonnafaktorite summa\n1957 nišš on hüperkeha, mis asetseb n-mõõtmelises hüperruumis. Selle hüperruumi telgedeks on kõik erinevad keskkonnaparameetrid (nt temperatuur, niiskus, ressursid), mis on liigi elutegevuse jaoks limiteerivad.\n\n\n\n\nNišš on hüperkeha, mis asetseb n-mõõtmelises ruumis.\n\n\nMiks see oluline on? Sellepärast, et teoreetiliselt “elab” nišš nüüd eukleidilises ruumis ja selle kallal saab rakendada igasuguseid matemaatilisi vigureid. Nišš ei ole enam abstrakne mõiste, vaid mõõdetav, kvantitatiivne nähtus.\n\n\n\n\n\n\nWarning\n\n\n\n\n\nTegelikult see ruum päris kohe eukleidiline ei ole. Miks? Esiteks sellepärast, et keskkonnaparameetritel ei ole samad ühikud - mis on eukleidiline kaugus 15°C ja 400mm aastase sademete hulga vahel? Teiseks sellepärast, et igasugused gradiendid - ehk teljed ehk n-ruumi mõõtmed - ei ole üksteisest sõltumatud (ehk ortogonaalsed, mis on eukleidilise ruumi eeldus), näiteks on mullasügavus korrelatsioonis mulaniiskusega. Kui me matemaatilisi vigureid siiski rakendada tahame, tuleb telgi transformeerida. Selleks kasutame näiteks ordinatsiooni (komponentanalüüs PCA, NMDS, …), et n-mõõtmeline ruum meile sobivasse vormi suruda."
  },
  {
    "objectID": "Nish.html#fundamentaalne-ja-realiseerunud-nišš",
    "href": "Nish.html#fundamentaalne-ja-realiseerunud-nišš",
    "title": "Nišš",
    "section": "Fundamentaalne ja realiseerunud nišš",
    "text": "Fundamentaalne ja realiseerunud nišš\nHutchinson tõi nišiteooriasse veel ühe olulise arenduse. Nimelt jagas ta niši kaheks eri tasemeks:\n\nFundamentaalne nišš - liigi autökoloogiliste keskkonnapiiride kogum. Fundamentaalne nišš on maksimaalne potentsiaalne keskkonnatingimuste vahemik, kus liik suudaks elada, kui puuduksid biooitilised interaktsioonid.\nRealiseerunud nišš - liigi sünökoloogiliste piiride kogum, ehk see osa fundamentaalsest nišist, mille liik tegelikkuses, päris elus, hõivab. Fundamentaalse ja realiseerunud niši erinevus võimaldab hinnata biootiliste interaktsioonide rolli koosluse kujundamisek.\nKlassikaliselt peetakse peamiseks fundamentaalse ja realiseerunud niši vaheliste erinevuste põhjustajaks konkurentsi teiste liikidega.\n\n\nAga meie teame seda, et samamoodi kujundavad realiseerunud nišši positiivsed liikidevahelised interaktsioonid. Üldiselt paistab nii, et obligaatsed (eriti mutualistlikud) interaktsioonid kipuvad realiseerunud nišši kahandama ning fakultatiivsed positiivsed interaktsioonid võivad realiseerunud nišši võrreldes fundamentaalsega hoopistükkis laiendada (Stephan, Bramon Mora, and Alexander 2021).\n\n\n\nA conceptual illustration of possible interaction types, and how positive species’ interactions may influence a species’ niche. We choose to define a species’ potential niche as the range of environments it could occupy if biotic interactions were not limiting. Following Jackson and Overpeck (2000), we define a species’ realized niche as the projection of the actual geographical distribution back into niche space – i.e. accounting for both biotic interactions and dispersal limitation. Panels (A)-(E) classify all possible interaction types between two species a and β based on the effect that the interaction has on each species. Panels (A) and (B) characterize mutualistic and commensalistic interactions, respectively, which are the main focus of this review study. We consider these interactions to be facilitative, as they do not have a priori direct negative consequences for either interacting partner. Panels (C), (D) and (E) characterize predation and parasitism, amensalism and competition, which we exclude from our literature review. Panels (F) and (G) present the effect that facultative and obligate positive interactions would theoretically have on a and β’s realized niches. In this illustration, species β is the focal species; in (F), species a allows species β to expand its realized niche, while in (G), species a constrains species β’s realized niche. Joonis Stephan, Bramon Mora, and Alexander (2021).\n\n\n\n\n\n\n\n\nCaution\n\n\n\nPange tähele, et pildiallkirjas on autorid kasutanud terminit facilitative positiivse mõjuga liikidevaheliste interaktsioonide katusterminina. Meie kursuse mõistes on fasilitatsioon spetsiifilisem termin - kel meelest läinud, vaatab siit."
  },
  {
    "objectID": "Nish.html#section",
    "href": "Nish.html#section",
    "title": "Nišš",
    "section": "",
    "text": "Stephan, Pauline, Bernat Bramon Mora, and Jake M. Alexander. 2021. “Positive Species Interactions Shape Species’ Range Limits.” Oikos 130 (10): 1611–25. https://doi.org/10.1111/oik.08146."
  },
  {
    "objectID": "Koosluste_struktuur.html#koosluste-koosseisu-mõjutavad-protsessid",
    "href": "Koosluste_struktuur.html#koosluste-koosseisu-mõjutavad-protsessid",
    "title": "Koosluste ja ökosüsteemide struktuur",
    "section": "Koosluste koosseisu mõjutavad protsessid",
    "text": "Koosluste koosseisu mõjutavad protsessid\n\n\n\nKoosluse kokkupanekut mõjutavad filtrid: levimis- ja keskkonnapiirangud ning biootilised interaktsioonid.\n\n\nKoosluse kooseisu kujundavad mitmed protsessid:\n\nLevimispiirangud: Liigid ei pruugi kooslusest puududa mitte seetõttu, et tingimused ei ole sobivad, vaid kuna nad ei ole kooslusesse jõudnud.\nAbiootilised filtrid: Keskkonnaparameetrid (nt mullatüüp, niiskus, valgusrežiim) piiravad liikide hulka, kes antud kasvukohas füsioloogilises mõttes hakkama saavad (fundamentaalne nišš).\nBiootilised interaktsioonid: Konkurents, mutualism, röövlus - piiravad (või soodustavad!) keskkonnaparameetritega sobivate liikide koosluses püsimist.\nLiigiteke ja väljasuremine: Mõjutavad regionaalse liigifondi kujunemist evolutsioonilises ajaskaalas. Selleks, et liik saaks kuskil liigifondis olla, peab ta põhimõtteliselt olemas olema.\n\nNeed ökoloogilised ja evolutsioonilised protsessid tingivad mustreid (liigirikkuse gradiendid, suktsessioon, liigirikkuse-produktiivsuse korrelatsioon jne)."
  },
  {
    "objectID": "koosluse_kirjeldamine.html#liigirikkus-mitmekesisus",
    "href": "koosluse_kirjeldamine.html#liigirikkus-mitmekesisus",
    "title": "Koosluse kirjeldamine",
    "section": "Liigirikkus, mitmekesisus",
    "text": "Liigirikkus, mitmekesisus\nLiigirikkus (S) on kõige lihtsamini mõistetav koosluse kirjeldamise parameeter - koosluses esinevate liikide arv. Aga eks tal ole ka puudujääke, kas või liigi defineerimine - mis on liik? Samuti ei kirjelda liigirikkus kuidagimoodi seda, kuidas isendite arvukus koosluses jaotunud on.\n\n\n\nLiigirikkus (S) ei arvesta koosluse liikide ohtrussuhteid. Nii vasakulolev kahe liigiga (must ja valge) kooslus kui paremal olev kooslus on sama liigirikkusega, aga funktsionaalselt ilmselt küllaltki erinevad.\n\n\nMitmekesisuse mõõdikud arvestavad lisaks liikide arvule ka liikide (suhtelisi) ohtrusi ja mõnel juhul ka liikide tunnuseid või fülogeneetilisi suhteid (funktsionaalne või fülogeneetiline mitmekesisus). Mitmekesisuse indeksid võimaldavad lisaks liikide arvule hinnata, kui ühtlaselt on eri liikide isendid koosluses jaotunud.\nKõige tavalisemad mitmekesisuse mõõdikud on\n\nShannoni indeks (H’; Shannon index, Shannon’s diversity index, Shannon-Wiener index) - on tundlik nii liigirikkuse kui liikide ohtruse ühtluse suhtes.\nFormaalselt väljendab Shannoni indeks määramatust juhuslikult valitud isendi liigilise kuuluvuse ennustamisel ja on defineeritud sedasi:\n\\[ H' = -\\sum_{i=1}^{S} p_i \\ln(p_i) \\]\nKus:\n\nH’ on Shannoni indeks,\nS on liigirikkus,\npi on liigi i suhteline ohtrus koosluses,\nln on naturaallogaritm.\n\nGini-Simpsoni indeks (1 - λ; Gini-Simpson index) - annab suurema kaalu tavalisematele liikidele ning peegeldab eelkõige dominantsete liikide ohtrust.\nFormaalselt väljendab Gini-Simpsoni indeks tõenäosust, et kaks juhuslikult kooslusest valitud isendit on eri liigist ja on defineeritud sedasi:\n\\[ 1 - λ = 1 - \\sum_{i=1}^{S} p_i^2 \\]\nKus:\n\n1 - λ on Gini-Simpsoni indeks),\nS on liigirikkus,\npi on liigi i suhteline ohtrus koosluses.\n\nNB! Simpsoni indeks (λ; D, Simpson index) kirjeldab dominantsi, mitte mitmekesisust! See tähendab, Simpsoni indeks kirjeldab tõenäosust, et kaks juhuslikult valitud isendit on samast liigist, ehk kui Simpsoni indeks läheneb 1, on koosluses üks dominantne liik ja mida madalam on Simpsoni indeks, seda ühtlasem on koosluse liigiline koosseis.\nPange alati tähele, mida te arvutate!\n\n\nOlgu siinkohal öeldud, et tegelikult ei kirjelda ei Shannoni indeks ega Gini-Simpsoni indeks tõelist mitmekesisust: vabatahtlikku lisalugemist mitmekesisusest - lugeda mõistlikkuse piirini."
  },
  {
    "objectID": "koosluse_kirjeldamine.html#koosluse-kirjeldamise-täielikkus",
    "href": "koosluse_kirjeldamine.html#koosluse-kirjeldamise-täielikkus",
    "title": "Koosluse kirjeldamine",
    "section": "Koosluse kirjeldamise täielikkus",
    "text": "Koosluse kirjeldamise täielikkus\nPraktilises mõttes on liigirikkuse (ja sellest johtuvalt tegelikult ka mitmekesisuse) kirjeldamise puudujäägiks ka proovivõtu täielikkus (sampling completeness). Tavaliselt loendatakse ökoloogiliste uurimistööde käigus aja ja raha piiratuse tõttu liike teatud kindla pingutusega (olgu see pingutus kas taimede loendamiseks kulunud aeg, DNA sekveneerimissügavus ehk ühest proovist järjestatud DNA-lõikude arv, filtrist läbi lastud jõevee maht vms). Olenevalt sellest, kui võrdselt on koosluse indiviidid liikide vahel jaotunud, võime sama proovivõtupingutuse tulemusena saada ühest punktist parema kirjelduse kui teisest.\n(Proovivõtupingutus - sampling effort - tähistab seda, kui palju (ressurssi) me koosluse kirjeldamiseks kulutame. Näiteks: loendame tolmeldajate külastusi igal õiel 10 minutit; võtame igast punktist 5 grammi mulda.)\n\n\n\nKui proovivõtupingutuse N1 puhul jääb mulje, et kooslus 1 on kaks korda liigirikkam kui kooslus 2, siis proovivõtupingutuse N2 korral on liigirikkused küllalt sarnased. Kui liigirikkuse-loendatud indiviidide korrelatsioonikõverat mõtteliselt mööda x-telge edasi joonistada, võiks ennustada hoopis kolmandat olukorda"
  },
  {
    "objectID": "koosluse_kirjeldamine.html#mõõdikute-intuitiivsus",
    "href": "koosluse_kirjeldamine.html#mõõdikute-intuitiivsus",
    "title": "Koosluse kirjeldamine",
    "section": "Mõõdikute intuitiivsus",
    "text": "Mõõdikute intuitiivsus\nShannoni ja Gini-Simpsoni (ja paljude teiste) indeksitega on veel üks iseloomulik häda. Oletagem, et (Shannoni näitel) meil on kahe võrdse ohtrusega liigiga kooslus A ning meil on kooslusest A kaks korda mitmekesisem kooslus B, mis on tekitatud sedamoodi, et, “korrutada” kooslus A kahega. Seega on meil kooslus A kahe võrdse ohtrusega liigiga ning kooslus B nelja võrdse ohtrusega liigiga. Kui arvutada mõlema koosluse kohta Shannoni indeks H’, ilmneb, et \\(H'_B = 2H'_A\\).\n\nKõik väga ilus.\nKui aga ohtrused pole võrdsed\n\nilmneb, et \\(H'_B \\neq 2H'_A\\).\nMiks see meid huvitab? Sest et kui kaks korda mitmekesisem kooslus (koosluses B oli mõlemal juhul kaks korda rohkem samade ohtrussuhetega liike kui koosluses A) ei ole alati kaks korda suurema mitmekesisuse indeksiga, siis me ei saa erineva liigirikkusega koosluseid lineaarsel skaalal võrrelda!\nKui võtta arvesse ka eelpool mainitud tõsiasja, et meile tuttavad mitmekesisuse mõõdikud ei kirjelda (vähemalt intuitiivselt) tõelist mitmekesisust, tuleb appi võtta transformatsioon ja ekstrapolatsioon."
  },
  {
    "objectID": "koosluse_kirjeldamine.html#hilli-arvud",
    "href": "koosluse_kirjeldamine.html#hilli-arvud",
    "title": "Koosluse kirjeldamine",
    "section": "Hilli arvud",
    "text": "Hilli arvud\nHilli arvud (qD;Hill numbers, effective number of species) on mitmekesisusemõõdikute perekond, mille abil on võimalik mitmekesisust väljendada intuitiivselt (ja matemaatiliselt korrektsemalt - nad on additiivsed(?) (doubling property) ehk algset kooslust kahekordistades on ka indeksi väärtus kaks korda suurem). Hilli arvude omapäraks on parameeter q, mis väljendab dominantsetele liikidele antavat kaalu mitmekesisuse arvutamisel.\n\\[\n^qD = \\left( \\sum_{i=1}^{S} p_i^q \\right)^{\\frac{1}{1 - q}}, \\quad q \\geq 0,\\ q \\neq 1\n\\]\nKus:\n\nqD on Hilli arv järku q (Hill number of order q),\nS on liigirikkus,\npi on liigi i suhteline ohtrus koosluses,\nq on Hilli arvu järk (order q)\n\nKui \\(q \\to 1\\), siis:\n\\[\n^1D = \\exp\\left(-\\sum_{i=1}^{S} p_i \\ln p_i \\right)\n\\]\nHilli arv kirjeldab, mitu võrdse ohtrusega liiki peaks koosluses olema selleks, et liikide keskmine suhteline ohtrus võrduks kirjeldatavas koosluses mõõdetuga. Ehk teisisõnu, Hilli arv näitab, mitu võrdse ohtrusega liiki annaks sama mitmekesisuse väärtuse.\nJuhtumisi:\n\nkui \\(q = 0\\), siis\n\\(^0D = S\\),\nehk liigirikkus S,\nkui \\(q \\to 1\\), siis\n\\(^1D = \\exp\\left(-\\sum_{i=1}^{S} p_i \\ln p_i \\right) = \\exp(H')\\),\nehk Shannoni eksponent exp(H’) (Exponent of Shannon),\nkui \\(q = 2\\), siis\n\\(^2D = \\frac{1}{\\sum_{i=1}^{S} p_i^2} = \\frac{1}{λ}\\),\nehk Simpsoni pöördindeks 1/λ (Inverse Simpson).\n\nMida kõrgem on parameeter q, seda vähem tundlik on indeks haruldastele liikidele!\nHilli arvud:\n\nkoondavad levinud mitmekesisuse mõõdikud ühte süsteemi\non intuitiivselt tõlgendatavad\non võrreldavad erinevatel skaaladel\non paindlikud - parameetrit q võib vastavalt küsimusele muuta\n\n\nProovime järele\nArvutame nelja erineva koosluse Hilli arvud 0 … 3\n\n\nNäita koodi\nsuppressWarnings(suppressPackageStartupMessages(library(tidyverse)))\n\n# Funktsioon Hilli arvu arvutamiseks\nf_hill_number &lt;- function(p, # p on liikide suhteliste ohtruste vektor,\n                        q) { # q on Hilli arvu järk\n  if (q == 1) { # erijuht kui q -&gt; 1\n    return(exp(-sum(p * log(p)))) # arvutame Shannoni eksponendi\n  } else {\n    return((sum(p^q))^(1 / (1 - q))) # arvutame Hilli arvu standardvalemiga\n  }\n}\n\n# Funktsioon koosluse põhjal erinevate Hilli arvude arvutamiseks\nf_hill_df &lt;- function(from = 0, # q parameetri vahemiku algus\n                      to = 3, # q parameetri vahemiku lõpp\n                      by = 0.05, # mis sammuga me q väärtuste jada loome\n                      a) { # liikide ohtruste vektor\n  qs &lt;- seq(from, to, by) # loome q väärtuste jada\n  p &lt;- a / sum(a) # liikide ohtrused suhtelisteks ohtrusteks\n  t_df &lt;- tibble(\n    q = qs,\n    D_q = map_dbl(qs, ~ f_hill_number(p, .x))\n  )\n  return(t_df)\n}\n\n# Arvutame Hilli arvud nelja erineva viie liigiga koosluse kohta\nhill_df_1 &lt;- f_hill_df(a = c(10, 10, 10, 10, 10)) # võrdsed ohtrused\n\nhill_df_2 &lt;- f_hill_df(a = c(10, 10, 10, 10, 10,\n                             10, 10, 10, 10, 10)) # võrdsed ohtrused, 2x rohkem liike\n\nhill_df_3 &lt;- f_hill_df(a = c(40, 5, 5, 1, 1)) # selgelt domineeriv liik\n\nhill_df_4 &lt;- f_hill_df(a = c(40, 5, 5, 1, 1,\n                             40, 5, 5, 1, 1)) # 2 selgelt domineerivat liiki, 2x rohkem liike\n\n# Paneme tabelid kokku:\nhill_df &lt;- bind_rows(\n  hill_df_1,\n  hill_df_2,\n  hill_df_3,\n  hill_df_4,\n  .id = \"kooslus\"\n) %&gt;%\n  mutate(kooslus = recode(kooslus,\n                          \"1\" = \"vordne\",\n                          \"2\" = \"2x_vordne\",\n                          \"3\" = \"dominant\",\n                          \"4\" = \"2x_dominant\"))\n\n\n\n\n# Joonistame\nggplot(hill_df, aes(x = q, y = D_q, colour = kooslus)) +\n  geom_line(linewidth = 1.2) +\n  labs(\n    x = \"Hilli arvu järk q\",\n    y = \"Hilli arv (efektiivne liikide arv)\",\n    colour = \"Kooslus\"\n  ) +\n  theme_minimal() +\n  scale_colour_brewer(palette = \"Dark2\")\n\n\n\n\n\nOlenemata Hilli arvu järgust q, on “kahekordistatud” koosluse puhul sama järku Hilli arv 2x suurem.\n\n\nKuidas käituvad Shannoni indeks ja Gini-Simpsoni indeks võrreldes Hilli arvudega\n\n\nNäita koodi\n# Erinevad liigirikkused\nS_values &lt;- c(1, 2^(1:9))\n\n# Funktsioon mitmekesisuse indeksite arvutamiseks\nf_div &lt;- function(S) {\n  \n  # Võrdsed ohtrused\n  p_equal &lt;- rep(1 / S, S)\n  \n  # Dominante 70%, teised võrdselt jaotunud\n  if (S == 1) {\n    p_dom &lt;- 1\n  } else {\n    p_dom &lt;- c(rep(0.9 / log(S, base = 2), log(S, base = 2)), rep(0.1 / (S - log(S, base = 2)), S - log(S, base = 2)))\n  }\n  \n  t_tib &lt;- tibble(S = numeric(),\n                  Kooslus = character(),\n                  Liigirikkus = numeric(),\n                  Hill_0 = numeric(),\n                  Shannon = double(),\n                  Hill_1 = double(),\n                  Gini_Simpson = double(),\n                  Hill_2 = double())\n  \n  for (type in c(\"Võrdne\", \"Dominant\")) {\n    p &lt;- if (type == \"Võrdne\") p_equal else p_dom\n    \n    H &lt;- -sum(p * log(p))  # Shannon\n    D1 &lt;- exp(H)           # Hill järk 1\n    GiniSimpson &lt;- 1 - sum(p^2) # Gini-Simpson\n    D2 &lt;- 1 / sum(p^2)     # Hill järk 2\n    \n    t_tib &lt;- bind_rows(t_tib,\n                       tibble(\n      S = S,\n      Kooslus = type,\n      Liigirikkus = S,\n      Hill_0 = S,\n      Shannon = H,\n      Hill_1 = D1,\n      Gini_Simpson = GiniSimpson,\n      Hill_2 = D2\n    ))\n  }\n  return(t_tib)\n}\n\n# Rakendame funktsiooni kõigi liigirikkuste peal \ndiv_df &lt;- bind_rows(lapply(S_values, function(S) {\n  f_div(S)\n}))\n\n# Mudime joonise tegemise jaoks\ndiv_long &lt;- pivot_longer(div_df, cols = c(Liigirikkus, Hill_0, Shannon, Hill_1, Gini_Simpson, Hill_2),\n                         names_to = \"Index\", values_to = \"Value\") %&gt;%\n  mutate(Index = factor(Index, levels = c(\"Liigirikkus\", \"Hill_0\", \"Shannon\", \"Hill_1\", \"Gini_Simpson\", \"Hill_2\")))\n\n# Joonistame\nggplot(div_long, aes(x = S, y = Value, colour = Kooslus)) +\n  geom_line(linewidth = 1.1) +\n  geom_point() +\n  facet_wrap(~ Index, scales = \"free_y\", ncol = 2) +\n  scale_x_continuous(trans = \"log2\", breaks = S_values) + # X-telg log2 skaalas\n  labs(\n    x = \"Liigirikkus S (log2 skaala!)\",\n    y = \"Indeksi väärtus\"\n  ) +\n  theme_minimal() +\n  theme(legend.position = \"bottom\")\n\n\n\n\n\nHilli arvud kasvavad nii võrdsete ohtrustega koosluse puhul kui dominantliikidega koosluse puhul proportsionaalselt liigirikkusega - kui kooslust “korrutada” kahega, siis on ka Hilli arv 2x suurem. Shannon ja Gini-Simpson seda omadust ei ilmuta.\nPange tähele, et dominantse liigiga koosluste Hilli arvud kasvavad väga vähe (sest et efektiivselt on liike vähe!)\n\n\nHilli arvude ekstrapoleerimine\nHilli arvude matemaatilisest stabiilsusest tulenevalt on neil veel üks imeline omadus. Neid on võimalik teatavaid jaotusi kasutades ekstrapoleerida.\n\n\n\nHilli arve kasutades on võimalik matemaatiliselt ennustada, mis oleks mitmekesisus “täieliku” proovivõtupingutuse puhul - ehk siis kui me koosluse kõik liigid üles leiaksime\n\n\nVõttes arvesse koosluses olevaid singleton’e ja doubleton’e ehk siis liike, keda on koosluses kas üks või kaks, on võimalik ennustada (teatavates usaldusintervallides), kui mitu liiki koosluses tõenäoliselt tegelikult on, st proovida eemaldada proovivõtu ebatäielikkusest tekkinud müra."
  },
  {
    "objectID": "koosluse_kirjeldamine.html#ühtlus",
    "href": "koosluse_kirjeldamine.html#ühtlus",
    "title": "Koosluse kirjeldamine",
    "section": "Ühtlus",
    "text": "Ühtlus\nÜhtlus (evenness) kirjeldab seda, kui ühtlaselt on liigid (biomassid, isendid, DNA-järjestused) koosuses jaotunud. Teisisõnu võimaldab ühtlus kui ühikuta parameeter võrrelda omavahel erineva liigirikkusega koosluste struktuuri.\nÜhtluse mõõdikuid on mitmeid erinevaid, ühe näiteks saab ühtlust tuletada Hilli arvudest\n\\[\nE = \\frac{^qD}{^{q-1}D}\n\\]\nMeenutage, kuidas käituvad erinevat järku Hilli arvud võrdsete ohtrustega koosluse puhul ja ebavõrdsete ohtrustega koosluste puhul. Mis puhul on Hilli arvu järkude kaudu tuletatav ühtlus suurim, mis puhul väikseim? Mis piirides E varieerub?"
  },
  {
    "objectID": "koosluse_kirjeldamine.html#ordinatsioon",
    "href": "koosluse_kirjeldamine.html#ordinatsioon",
    "title": "Koosluse kirjeldamine",
    "section": "Ordinatsioon",
    "text": "Ordinatsioon\nLooduslikud kooslused on komplekssed ja mitmemõõtmelised (S-mõõtmelised; S - liigirikkus) üksused, iseäranis liigirikkad kooslused. Mitmemõõtmeliste nähtuste kirjeldamiseks ja võrdlemiseks tuleb abiks võtta ordinatsioon ja multivariaatanalüüs.\nOrdinatsioonimeetodid aitavad mitmemõõtmelist ruumi “tasandada”, üritades leida väike arv telgi (vektoreid), mis korreleeruksid võimalikult hästi võimalikult paljude mitmemõõtmelise ruumi telgede variatsiooniga.\nKellel vaja kasutada, siis väga kena alguse erinevate meetoditega tutvumiseks saab siit."
  },
  {
    "objectID": "koosluse_energeetiline_struktuur.html#troofiline-püramiid",
    "href": "koosluse_energeetiline_struktuur.html#troofiline-püramiid",
    "title": "Koosluste energeetiline struktuur",
    "section": "Troofiline püramiid",
    "text": "Troofiline püramiid\n1:10 reeglit järgides peaks seega koosluse energeetiline struktuur välja nägema selline:\n\n\n\nIdeaalne troofiline püramiid\n\n\n\n„The weight of all predators must always be much lower than that of all food animals, and the total weight of the latter much lower than the plant production“\nLindeman 1942\n\nSiiski leidub ka erandeid.\n\nTagurpidine troofiline püramiid\n\n\n\nHaide biomass koralliökosüsteemis on sama suur kui saakloomade oma.\n\n\n\nExtreme Inverted Trophic Pyramid of Reef Sharks Supported by Spawning Groupers\nMourier, Johann et al.\nCurrent Biology, Volume 26, Issue 15, 2011 - 2016\n\nKoralliökosüsteemis on haide biomass tavaolukorras sama suur kui saakloomade oma. Samuti on kehasuuruse ja biomassi suhe positiivne, mis viitaks justkui tagurpidisele troofilisele püramiidile. 1/10 reeglit järgides peaks ju suuremate (mereökosüsteemis eelduslikult kõrgemal troofilisel tasemel olevate) elukate biomass olema väiksem! Kuidas see energia ei kao?\n\n\n\nHaide toiduvajadus (oranž joon) varieerub aasta jooksul, kuid on kohaliku saakloomakoosluse populatsiooni produktsioonist (sinine joon) madalam. Juunis ja juulis rändavad piirkonda aga kudema tulnud kalad, kelle biomass (roheline) joon ületab kõvasti haide toiduvajadust.\n\n\n\n\n\nKudema tulnud kalad (rohelised) vähendavad kiskja-saaklooma suhet rohkem kui poole võrra, lähenedes normaalsele toidupüramiidile.\n\n\nEnergia kaob muidugi, kuid haid söövad kord aastas kudemiseks kohale rännanud kalasid. Saagi biomass selleks perioodiks mitmekordistub ja toimub eksogeenne energia sissevool süsteemi.\n\\(\\frac{1}{10}\\) reeglist hälbimise võimalikke põhjuseid:\n\nparem energia ülekandeefektiivsus - näiteks parema söödavuse või efektiivsema jahipidamise kaudu\nkiire tarbitava troofilise taseme uuenemiskiirus (turnover)\nmosaiikne kasvukoht - soodustab erinevate ressursside kasutamist-jagamist\nomnivooria - kiskja saab herbivooride taseme osaliselt vahele jätta\ntoiduahela produtsentide ja herbivooride “ajalooline kohalolek” - näiteks surnud orgaanilise ainena\nkõrgema troofilise taseme organismide kehasuuruse tõus\nmingisugune alloktoonne [eksogeenne; mujalt pärinev] energi juurdevoog\nherbivooride kõrge mobiilsus - liiguvad “kooslusest” välja toitu otsima"
  },
  {
    "objectID": "koosluse_energeetiline_struktuur.html#toiduahela-kontroll",
    "href": "koosluse_energeetiline_struktuur.html#toiduahela-kontroll",
    "title": "Koosluste energeetiline struktuur",
    "section": "Toiduahela kontroll",
    "text": "Toiduahela kontroll\nKumb ots toiduahelat kontrollib?\nToiduahela “kontrollivaks” lüliks võiksime pidada seda troofilist taset, kellest sõltub toiduahela teiste tasemete ohtrus ja/või produktiivsus. Ökoloogias kirjeldatakse kahte paradigmat: alt-üles (bottom-up) ja ülalt-alla (top-down) kontroll.\n\nAlt-üles\nAlt-üles kontrollitud süsteemis sõltub kõrgemate troofiliste tasemete arvukus peamiselt toiduahela esimest lüli piiravatest ressurssidest - näiteks valgus, toitained, vesi. Säärastes süsteemides põhjustab ressursside lisandumine suurema primaarproduktsiooni ja sellest johtuvalt suurema herbivooride → karnivooride → tippkiskjate arvukuse.\nAlt-üles kontroll toimib süsteemides või (alam-)toiduahelates, kus tarbijad ei mõjuta (eriti) oma tarbitavaid organisme, näiteks detritivooria (surnud orgaanilisest ainest toitumine) või nektari- ja granivooria (seemnete söömine).\n\n\n\nMeta-analüüsis näidati, et väetamine mõjuhtab küll primaarprodutsente (effect on plants) - ehk ühe taseme piires toimub bottom-up kontroll. See mõju ei kipu aga ei herbivooridele ega kiskjatele edasi kanduma. Borer et al. 2006 Ecology\n\n\n\n\nÜlalt-alla\nVastupidiselt ülalmainitule kontrollivad ülalt-alla süsteemis tarbijad (peamiselt kiskjad) alamate tasemete ohtrust. Ülalt-alla kontrolli kutsutakse ka troofiliseks kaskaadiks (trophic cascade) - meenutagem näiteks päiskiviliike. Mõju suund primaarprodutsentidele võib sõltuda ka troofiliste tasemete arvust:\n\n3-tasemeline toiduahel: kiskja kontrollib saaklooma (nt herbivoor) arvukust, kelle ohtruse vähenemine suurendab omakorda viimase ressursi (nt taimed) ohtrust\n4-tasemeline toiduahel: tippkiskja vähendab primaarse kiskja ohtrust, herbivooride arvukus tõuseb, taimede biomass/ohtrus väheneb\n\nTroofiline kaskaad mereelukate näitel\nFrank, K. T., Petrie, B., Choi, J. S., & Leggett, W. C. (2005). Trophic Cascades in a Formerly Cod-Dominated Ecosystem. Science, 308(5728), 1621–1623. https://doi.org/10.1126/science.1113075\nX-teljel on aastad 1965 - 2000.\n\n\n\nTursa ja teiste sarnaste majanduslikult oluliste kalade väljapüüdmine (must joon - sadamasse jõudnud kalade biomass)\n\n\n\n\n\nVäiksemate kalade ja selgrootute arvukuse tõus\n\n\n\n\n\nZooplanktoni arvukuse langus\n\n\n\n\n\nFütoplanktoni ohtruse (roheline joon) tõus; nitraadikontsentratsiooni (punane joon) langus.\n\n\nSuurte kiskjate (tursk jt) väljapüüdmise tõttu vähenes oluliselt mereökosüsteemide oluline limiteeriv toitaine - lämmastik. Muutus terve ökosüsteem.\nTroofiline kaskaad võib aset leida kas koosluse või liigi tasemel\n\nliigi tase - suhteliselt spetsialiseerunud tarbija mõjutab oma saakliiki, kes võib-olla mõjutab ka mõnda taimeliiki. Liigi tasemel kaskaadid on tavalisemad maismaaökosüsteemides, sest (toiduobjektile) spetsialiseerumisi on rohkem.\nkoosluse tase - kiskjate kooslus kontrollib herbivooride kooslust, kes kontrollivad tervet taimekooslust (või muid primaarprodutsente). Koosluse tasemel kaskaadid on tavalisemad veeökosüsteemides:\n\nsuhteliselt homogeenne keskkond – mosaiikses kasvukohas ja keerukate toiduahelatega süsteemis kaskaadid sumbuvad\ntarbitavate organismide suhteliselt kiire populatsioonidünaamika võrreldes tarbijatega – nt puude populatsiooni muutus tippkiskja kadumisel ei avaldu (vähemalt mitte kiiresti), samas planktoni elutsükkel on küllalt lühike\ntarbitavad organismid on suhteliselt kõigile „söödavad“ – kalad pistavad (ja see on taimeökoloogi üldistus) kõike, mis suust alla läheb"
  },
  {
    "objectID": "koosluse_energeetiline_struktuur.html#why-is-the-world-green",
    "href": "koosluse_energeetiline_struktuur.html#why-is-the-world-green",
    "title": "Koosluste energeetiline struktuur",
    "section": "“Why is the world green?”",
    "text": "“Why is the world green?”\nKlassikaline näide troofilisest kaskaadist on herbvivooride ohtruse vähenemine karnivooride tõttu ning sellest johtuv taimse biomassi kasv. Selle nähtused võtsid 1960. aastal kokku Hairston, Smith ja Slobodkin oma hüpoteesiga (HSS hypothesis), kus nad ennustasid ülalt-alla troofiliste kaskaadide tavalisust ning mis võiks lihtsustatult kõlada nii: “Maailm on roheline sellepärast, et kiskjad hoiavad herviboore vaos ja roheline biomass saab akumuleeruda.”\nJa tõepoolest, tihtipeale HSS toimib - kiskjad kontrollivad top-down primaarprodutsentide ohtrust.\n\nHypothesis of exploitation ecosystems\nIgal pool aga niimoodi ei ole. Tundraaladel töötava ökoloogina ei jätnud Lauri Oksanen tähele panemata kõrgematel laiuskraadidel aset leidvat meeletut herbivoorset survet näiteks lemmingute, põhjapõtrade poolt. 1981. aastal pakkus ta välja HSS edasiarenduse - hypothesis of exploitation ecosystems (EEH), mis sedastab, et troofiliste tasemete arv ja ülalt-alla kontrolli tugevus sõltub ökosüsteemi produktiivsusest.\nPrimaarproduktsiooni vähenedes herbivoore kontrolliv troofiline kaskaad laguneb, sest et püsisoojaste kiskjate koosluse ülalpidamiseks ei jagu energiat (meenutagem jälle \\(\\frac{1}{10}\\) reeglit). Süsteemsemalt:\n\\(\\mathrm I\\) Väga väheproduktiivsetes süsteemides saavad elada ainult taimed (vmt primaarprodutsendid)\n\\(\\mathrm II\\) Vähe- kuni keskmiselt produktiivsetes süsteemides jagub energiat herbivooride ülalpidamiseks, kes omakorda avaldavad taimekooslusele tugevat survet\n\\(\\mathrm III\\) Produktiivsetes süsteemides suruvad kiskjad herbivooride ohtruse alla ning vähendavad survet taimekooslusele.\n\n\n\nI - ühetasemeline toiduahel​ (herbivoorid praktiliselt ei kontrolli taimekooslust​, sest et herbivooride pidamiseks süsteemis ei jagu energiat); II - kahetasemeline toiduahel (herbivoorid on, aga kiskjaid ei ole võimalik pidada); III - kolmetasemeline toiduahel. Oksanen & Oksanen 2000 The American Naturalist"
  },
  {
    "objectID": "koosluse_energeetiline_struktuur.html#y-kujuline-toiduahel",
    "href": "koosluse_energeetiline_struktuur.html#y-kujuline-toiduahel",
    "title": "Koosluste energeetiline struktuur",
    "section": "Y-kujuline toiduahel",
    "text": "Y-kujuline toiduahel\nSeni käsitlesime toiduahelat lineaarsena - energia liigub primaarprodutsentidelt herbivoorideni ja sealt omakorda karnivoorideni. Selle klassikalise toiduahela kõrval toimib paralleelselt ka taine ahel - laguahel, kus energia liigub surnud orgaanilise aine, lagundajate ja detritivooride kaudu. Need kaks paralleelset ahelat moodustavad Y-kujulise toiduvõrgustiku:\n\nÜks haru esindab “klassikalist toiduahelat” (taimed →herbivoorid → kiskjad)\nTeine haru on laguahel (surnud orgaaniline aine → lagundajad/detritivoorid → kõrgema troofilise taseme tarbijad)\n\nNende kahe haru energiavood ja liikidevahelised interaktsioonid on tihtipeale seotud. Näiteks võivad kiskjad tarbida nii herbivoore kui detritivoore.\n\n\n\nOsa energiat ei liigu primaarprodutsentidelt tippkiskjateni mitte läbi herbivooride, vaid suur osa primaarproduktsiooni sureb enne tarbitud saamist (Begon & Townsend, 2021)\n\n\n\nNäiline troofiline kaskaad\nATCH - apparent trophic cascade hypothesis (Polis & Strong 1996):\n\nProduktiivsuse kasvades kasvab taimede biomass, väheneb herbivooride biomass ja kasvab kiskjate biomass ∼ top-down kontroll\nTänu taimede biomassi kasvule kasvab varise biomass, kasvab variselagundajate biomass ja kasvab kiskjate biomass ∼ bottom-up kontroll\nKombinatsioonis aga: rohkem energiat liigub läbi laguahela, toites kiskjat, kes kontrollib omakorda herbivooride arvukust → detritivooride ja herbivooride vaheline näiline konkurents (läbi ühise kiskja)\nLeiab aset positiivne tagasiside: detritivooride suhtelise ohtruse kasv mõjub positiivselt kiskjatele, kes kontrollivad herbivoore → rohkem taimset biomassi → veel rohkem varist → veel rohkem kiskjaid\n\n\n\n\nATCH – apparent trophic cascade hypothesis; Polis & Strong 1996. Skeem modifikatsioonidega Begon & Townsend (2021) järgi"
  },
  {
    "objectID": "Koosluse_stabiilsus.html#stabiilsuse-mõõdikud",
    "href": "Koosluse_stabiilsus.html#stabiilsuse-mõõdikud",
    "title": "Koosluse stabiilsus",
    "section": "Stabiilsuse mõõdikud",
    "text": "Stabiilsuse mõõdikud\n\nVastupanuvõime (resistance) näitab, mil määral kooslus häiringule reageerib. Kui vastupanuvõime on maksimaalne, ei mõjuta häiring kooslust või koosluse/toiduvõrgustiku funktsiooni üldse.\nSäilenõtkus (resilience) näitab, kui kiiresti kooslus häiringu poolt põhjustatud muutusest taastub.\nRobustsus (robustness) näitab koosluse vastupanuvõimet lokaalsetele väljasuremistele - kui suur osa koosluse liikidest võib välja surra enne süsteemi täielikku kollabeerumist."
  },
  {
    "objectID": "Koosluse_stabiilsus.html#võrgustiku-struktuur",
    "href": "Koosluse_stabiilsus.html#võrgustiku-struktuur",
    "title": "Koosluse stabiilsus",
    "section": "Võrgustiku struktuur",
    "text": "Võrgustiku struktuur\nKoosluse stabiilsus sõltub lisaks häiringute tüübile (press vs pulse) ka interaktsioonivõrgustike struktuurist. Peaasjalikult tuuakse stabiilsust suurendavate võrgustikutopoloogiliste näitajatena välja interaktsioonivõrgustiku (so troofilised, konkurentsed, mutualistlikud ja fasilitatiivsed interaktsioonid) pesastumist (nestedness) ja modulaarsust (modularity).\nPesastunud võrgustiku puhul interakteeruvad spetsialistid liikidega, kellega interakteeruvad ka sama taseme generalistid. Säärane ülekate tekitab interaktsioonide puhvri - kui spetsialist või tema interaktsioonipartner peaks süsteemist kaduma, säilitavad generalistide poolt peetavad interaktsioonid süsteemi funktsiooni. Pesastumine tagab seega nii süsteemi robustsuse (st vastupanuvõime lokaalsetele väljasuremistele) kui ka liigirikkuse, võimaldades spetsialiseerunud liikidel generalistide poolt ülalpeetavatel interaktsioonidel “liugu lasta”.\n\n\n\nNestedness – spetsialistid interakteeruvad liikidega, kellega interakteeruvad ka generalistid. Bascompte & Jordano 2007 Annu. Rev. Ecol. Evol. Syst.\n\n\nModulaarsus tähendab, et võrgustik on jaotatav alaühikuteks - mooduliteks -, millesiseselt liigid üksteisega suhteliselt tugevamalt interakteeruvad, samas kui teiste moodulitega interaktsioonid puuduvad või on nõrgad. Modulaarsus esineb tihemini maismaaökosüsteemides (meenutagem liigi vs koosluse tasemel troofiliste kaskaadide esinemist). Modulaarsus takistab häiringu mõju levimist üle terve süsteemi.\nJoonistame ideaalselt modulaarse taimede ja tolmeldajate interaktsioonivõrgustiku\n\n\nNäita koodi\nsuppressWarnings(suppressPackageStartupMessages(library(bipartite)))\n\n# Liikide arvud\nn &lt;- 3\nmadal &lt;- 22 * n\nkorge &lt;- 44 * n\n\n# Tühi maatriks\nmat &lt;- matrix(NA, nrow = madal, ncol = korge)\n\n# Loome moodulid\nset.seed(123)\nmoodulid &lt;- list(\n  moodul1 = list(rows = 1:(madal/3), cols = 1:(korge/3)),\n  moodul2 = list(rows = (madal/3+1):(madal/3*2), cols = (korge/3+1):(korge/3*2)),\n  moodul3 = list(rows = (madal/3*2+1):madal, cols = (korge/3*2+1):korge)\n)\n\n# Moodulisisene kõrge interaktsioonisagedus\nfor (mod in moodulid) {\n  mat[mod$rows, mod$cols] &lt;- abs(rnorm(length(mod$rows)*length(mod$cols),\n                                       mean = 0.7, sd = 0.2))\n}\n\n# Moodulitevaheline harv interaktsioon\nmat[is.na(mat)] &lt;- sample(c(0, abs(rnorm(1, mean = 0.2, sd = 0.1))),\n                          size = sum(is.na(mat)),\n                          replace = TRUE,\n                          prob = c(0.8, 0.2))\n\n\n# Arvutame modulaarsuse\nmodularity &lt;- computeModules(mat)\n\n# Joonistame\nplotModuleWeb(modularity)\n\n\n\n\n\nKujutagem ette, et read on koosluse taimeliigid ja tulbad on koosluse putuktolmeldajad. Värvi tugevus näitab interaktsioonide tugevust (näiteks ühe taimeliigi õite külastamise sagedus seda liiki tolmeldajate poolt). Kui peaksid kaduma taimeliigid 2-18, on tõenäoline, et kooslusest surevad lokaalselt välja ka putukaliigid 1-43, aga mõju on tõenäolisemalt lokaliseeritud esimeses moodulis - informatsioon (võrgustikuteooria mõttes) ei levi teistesse moodulitesse."
  },
  {
    "objectID": "Nish.html#niši-püsivus",
    "href": "Nish.html#niši-püsivus",
    "title": "Nišš",
    "section": "Niši püsivus",
    "text": "Niši püsivus\nKlassikalise nišiteooria üks põhipostulaate on Gause printsiip ehk konkurentse väljatõrjumise printsiip, mis väidab, et kaks liiki saavad stabiilselt kooseksisteerida ainult juhul, kui nende nišid on piisavalt erinevad.\n\n\n\nEraldi kasvades on kahe hundinuia liigi veesügavuse amplituudid sarnased – funktsionaalsed nišid kattuvad. Koosluses toimib asümmeetriline konkurents: T. latifolia tõrjub teise hundinuia välja - realiseerunud nišid erinevad. Joonis Grace and Wetzel (1981).\n\n\nEt niššidevahelist erinevust tekitada, on võimalik näiteks ka evolutsioneeruda.\n\n\n\nTeoorias on nii, et kooseksisteerivad liigid evolutsioneeruvad liikide ökoloogiliste optimumide vahelise kauguse D, ja ökoloogiliste amplituudide (hajuvuse), WA ja WB, võrdsustumise suunas.\n\n\nSellise evolutsiooni klassikaliseks näiteks on Darwini sirgud Galapagose saarestikus (Lack 1947). Nimelt sõltub kolme sirguliigi (Geospiza spp.) noka pikkus sõltuvalt sellest, kas liikide areaalid on allo- või sümpatrilised.\n\nSellise nähtuse nimi on tunnuste lahknemine(character displacement) - sarnaste nõudlustega liikide teatavate tunnuste ecolutsiooniline lahknemine konkurentsi toimel areaalide sümpatrilises piirkonnas. Funktsionaalsete tunnuste lahknemisel muutuvad ka nišid ning teooria järgi väheneb ka konkurents.\n\nPõhimõtteliselt on fundamentaalsed nišid stabiilsed seni kuni liik geneetiliselt ei muutu.\nKüll aga võivad nišid muutuda näiteks ontogeneesi käigus - seda nimetatakse regeneratsiooninišiks (Grubb 1977). Regeneratsiooninišš on tingimuste okmplekt, mis on vajalik täiskasvanud indiviidi asendumiseks järgmise põlvkonna täiskasvanud invidiidiga. Ühesõnaga tingimused, mis võimaldavad noorjärgu ellujäämise.\n\n\n\nRegeneratsiooninišš võib olla oluline näiteks kliimamuutuste kontekstis. Pikaealiste liikide n-ö täiskasvanuea realiseerunud nišš võib olla palju laiem ning katta ka uued klimaatiliset tingimused, samas kui nende liikide regeneratsiooninišš muutunud kliimatingimustega ei klapi. See on üks mehhanismidest, kuidas võib tekkida väljasuremisvõlg.\n\n\n\n\n\n\n\nGrace, James B., and Robert G. Wetzel. 1981. “Habitat Partitioning and Competitive Displacement in Cattails (Typha): Experimental Field Studies.” The American Naturalist 118 (4): 463–74. https://doi.org/10.1086/283841.\n\n\nGrubb, P. J. 1977. “The Maintenance of Species-Richness in Plant Communities: The Importance of the Regeneration Niche.” Biological Reviews 52 (1): 107–45. https://doi.org/10.1111/j.1469-185X.1977.tb01347.x.\n\n\nLack, David. 1947. Darwin’s Finches. Cambridge: Cambridge University Press.\n\n\nStephan, Pauline, Bernat Bramon Mora, and Jake M. Alexander. 2021. “Positive Species Interactions Shape Species’ Range Limits.” Oikos 130 (10): 1611–25. https://doi.org/10.1111/oik.08146."
  }
]